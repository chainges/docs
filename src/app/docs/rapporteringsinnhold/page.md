---
title: Rapportinnhold
nextjs:
  metadata:
    title: Rapportinnhold
    description: Hva bør man rapportere på innen klima og energi.
---

Klima og energirapportering er en av de viktigste delene av bærekraftsrapporteringen. Det er derfor viktig at man har en god forståelse av hva som bør rapporteres innenfor disse områdene. Det behøver ikke være så veldig mye, men det er viktig at man har en forståelse av hva som er viktig å rapportere.

---

## Klima- og energirapportering

Vår tids største utfordring er klimakrisen selv om det finnes andre utfordringer iht FNs bærekraftsmål. Klimautfordringen er viktig fordi den er ofte forløperen til mange av de andre utfordringene. Når man har kontroll på sitt klimautslipp, og måter å begrense det på, bør man gå videre å se på hva man kan gjøre utover dette for å gjøre verden til et bedre sted. Derfor fokuserer Scope321 på klimagassutslipp i første hånd.

### Hva bør rapprteres på innen klima?

#### Uttalelse fra daglig leder

Først og fremst bør selskaper ha en klar holdning overfor klima og energibruk. Ideelt sett bør enhver beslutning i selskapet hensynta dette. Hvordan man gjør det er opp til styret og ledelsen i selskapet. Derfor bør det være et avsnitt i rapporten som beskriver dette nærmere. Det er gjerne daglig leder som utformer taksten som styret og ledelsen ønsker å bruke i rapporten.

#### Selskapets klimaforpliktelse

Et hvert selskap bør redegjøre for hvor de står og hvordan de vil forbedre sin virksomhet i fremtiden for å redusere sitt klimautslipp og hvilke målsetninger de har. Dette bør være flere tidfestede konkrete mål på hva man vil få til. {% external-link href="https://sciencebasedtargets.org/" %}_Science based targets_{% /external-link %} er et rammeverk for å sette slike mål i tråd med relevant forskning.

Klimagassutslippene klassifiseres inn i tre omfang eller _scope_ som forklart tidligere.

#### Scope 1, 2 og 3

Det bør være en beskrivelse av hva som er hovedelementene i hvert _scope_. Det er viktig at man ikke bare beskriver hva som er inkludert, men også hva som ikke er med. Dette er for at man ikke skal få et for lavt tall på utslippene.

#### Scope 3 Oppstrømskategorier

Det er viktig at man har en kort forklaring på hva som er med i hver kategori. Her kan man ta med det viktigste og tiltak for kategoriene.

#### Scope 3 Nedstrømskategorier

Det er ikke alle selskaper som skal eller bør rapportere på nedstrømskategoriene. Vi mener at det kun er selskaper som lager og leverer produkter til markedet som bruker energi i bruksfasen som bør rapportere på dette området. Har man en stor investeringsportefølje bør det være en kort oppsummering om mulig av hva investeringsobjektene har av utslipp og hvilken andel som kan tilskrives eierandelen.

#### Energirapportering

Det bør være en kort redegjørelse for hva som er energiforbruksdriverne i virksomheten sammen med forbrukstallene. Det bør også være en beskrivelse av hvordan energiforbruket i virksomheten har utviklet seg over tid og hva som gjøres for å redusre forbruket fremover. Det er også lov å skryte litt av hva som er gjort i året som var og som har ført til redusert forbruk slik tallene viser.
